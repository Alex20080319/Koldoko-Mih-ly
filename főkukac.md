Kolodko Mihály gyermekként imádta a *Nagy ho-ho-ho horgász* rajzfilmsorozatot, és amikor 6 évvel ezelőtt Ungvárról Budapestre költözött, tudta, hogy ennek a kapcsolódásnak és gyermekkori kedvenc sorozatának az emlékére - elmondása szerint a *Nagy ho-ho-ho horgász* rajzfilmsorozatból tanult meg magyarul - szobrot fog készíteni. 

![Főkukac miniszobor](kepek/fökukca.jpg)

Ez a miniszobor lett a Főkukac, melynek végleges helyszíne egy hétvégi, gyermekével történt Duna-parti sétája során vált egyértelművé. És, hogy miért ide került a Főkukac..? A Duna és a halak csak egy „dobásnyira” vannak.

**Helyszín:** Budapest Bem rakpart, Batthyány tér és Lánchíd közötti útszakasz.


:# Parlament

A **Magyar Országház**, közismert nevén **Parlament**, Budapest egyik legismertebb épülete.  
A neogótikus stílusú épület 1902-re készült el, és a világ harmadik legnagyobb parlamenti épülete. 

![Parlament](kepek/parlament2.jpg)

A Duna partján álló épület a magyar törvényhozás székhelye, és a város egyik legfontosabb nevezetessége, amely a látogatók számára vezetett túrák során is felfedezhető.  
Impozáns belső terét és az Országgyűlés munkáját a helyszínen is megismerhetjük.



